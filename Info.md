# FAQ #

## Cos'è Kitchen Timer? ##
Come il suo nome suggerisce è un timer da cucina.
In realtà al suo interno è possibile trovare ben tre timer indipendenti.
Naturalmente il suo impiego non è limitato alla cucina, può infatti essere utilizzato ogni qual volta ci sia una scadenza temporale da rispettare (parcheggi a tempo, allenamento, siesta, etc).

## Come si usa Kitchen Timer? ##
L'utilizzo è veramente semplice: per impostare il tempo desiderato per il conto alla rovescia si devono utilizzare i tre selettori numerici presenti al centro dello schermo (rispettivamente ore, minuti e secondi).
È possibile utilizzarli in due modi:
  * premendo i tasti + e -
  * cliccando sulla casella al centro e inserendo il valore desiderato tramite tastiera.
Una volta selezionato il tempo sarà sufficiente premere uno dei tre pulsanti Start presenti nella parte inferiore della schermata per avviare uno dei tre relativi timer.

## Come posso fermare l'allarme? ##
Kitchen Timer (KT) utilizza il sistema di notifiche di Android per riprodurre il suono d'allarme. Pertanto per interromperlo è sufficiente toccare/aprire la Barra di Notifica di Android (generalmente situata nella parte alta dello schermo e contenente il livello del segnale GSM, il livello di carica della batteria e l'orario).

Un altro modo per interrompere l'allarme è toccare i numeri **dell'ultimo timer** che è arrivato a termine.

## È normale che col telefono impostato su Silent il suono d'allarme non si senta? ##
Sì, è normale. Come già detto in precedenza KT utilizza il sistema di notifiche di Android per riprodurre il suono d'allarme, pertanto con il telefono silenziato non verrà riprodotto alcun suono.

## Come posso salvare dei tempi da riutilizzare in futuro? ##
KT memorizza automaticamente l'ultimo tempo inserito in modo da riproporlo al successivo avvio.
È altresì possibile salvare dei tempi da poter richiamare manualmente sfruttando i Preset, raggiungibili premendo il tasto MENU e selezionando la voce Preset.
A questo punto si dovrà semplicemente selezionare un tempo, assegnare un nome e premere il pulsante Salva.

## Come posso utilizzare dei Preset? ##
Una volta salvato, un Preset potrà essere richiamato semplicemente toccandolo (tocco breve, click). Così facendo verrà caricato il tempo del Preset e, una volta avviato uno dei tre timer, verrà assegnato il nome del Preset al timer selezionato.


## Come posso modificare/cancellare dei Preset? ##
Tenendo il dito premuto sul Preset desiderato apparirà un Menu contenente le opzioni Modifica e Cancella.

## Come posso importare da/esportare su SD i miei Preset? ##
Dopo essersi portati all'interno della schermata dei Preset, sarà sufficiente premere il tasto MENU per poi selezionare una delle due opzioni.

## Come posso modificare il titolo dei Timers? ##
È sufficiente toccare il nome del relativo timer per far apparire la finestra di modifica. Selezionando il tasto Default verrà ripristinato il nome predefinito.
La stessa operazione può essere effettuata all'interno della schermata di configurazione (MENU -> Impostazioni -> Imposta nomi Timers).

# Supporta Kitchen Timer #
Kitchen Timer è gratuita, open source e priva di pubblicità. Supportala facendo una piccola donazione.
Grazie al tuo aiuto sarà possibile testare l'applicazione su un numero maggiore di terminali e consentirà allo sviluppatore di continuare il suo lavoro.
Donare è semplice: cliccando QUI verrai reindirizzato sul Market dove potrai acquistare una delle applicazioni Donate.

# Ringraziamenti #
Vorrei ringraziare tutti quelli che hanno direttamente o indirettamente contribuito alla realizzazione di Kitchen Timer.

In particolare grazie a:
  * [Enea Gerber](http://www.egsolutions.ch/) per i preziosi consigli riguardanti la programmazione Java.
  * [Peadar Ó Guilín](http://www.frozenstories.com/) per il grosso contributo che ha dato nella revisione/traduzione in lingua inglese.
  * [Noki SnowCover](http://kon.deviantart.com/) per aver creato l'icona che ho utilizzato in Kitchen Timer.